---
layout: article
chapter: به کدایگنایتر خوش آمدید 
order: 2.2
title: به کدایگنایتر خوش آمدید 
---
#به کدایگنایتر خوش آمدید
کدایگنایتر یک فریمورک توسعه اپلیکیشن -یک تولکیت- برای افرادی است که از زبان PHP برای توسعه وب‌سایت استفاده می‌کنند. هدف کدایگنایتر این است که با ارائه مجموعه کاملی از لایبرری‌ها برای تسک‌های رایج و ضروری، و همچنین یک رابط کاربری ساده و نیز ساختار منطقی برای دسترسی به این لایبرری‌ها، شما را قادر سازد تا پروژه‌های خود را نسبت به حالتی که کدنویسی پروژه‌ها را از ابتدا و به اصلاح از پایه انجام می‌دهید، بسیار سریعتر توسعه دهید. کدایگنایتر با کاهش مقدار کد مورد نیاز برای هر تسک معین، این امکان را فراهم می‌کند تا با خلاقیت بیشتری روی پروژه خود تمرکز کنید.

کدایگنایتر برای چه افرادی مناسب است؟

کدایگنایتر برای شما مناسب است اگر:

    فریمورکی کم حجم می‌خواهید.
    پرفورمنسی فوق‌العاده نیاز دارید.
    سازگاری بالا با هاستینگ‌ها که ورژن‌ها و کانفیگ‌های مختلف  PHP ارائه می‌دهند مد نظر شماست.
    فریمورکی می‌خواهید که تقریبا نیاز به هیچ کانفیگی ندارد.
    فریمورکی می‌خواهید که مجبور نباشید از کامندلاین استفاده کنید.
    فریمورکی می‌خواهید که مجبور نباشید از قوانین کدنویسی محدودکننده آن پیروی کنید.
    به لایبرری‌های یکپارچه در مقیاس بزرگ مانند PEAR علاقه‌مند نیستید.
    نمی‌خواهید مجبور به یادگیری یک زبان ساخت قالب باشید (گرچه در صورت تمایل یک تمپلت پارسر اختیاری در دسترس است).
    از پیچیدگی اجتناب می‌کنید و به دنبال راهکارهای ساده هستید.
    مستندات کامل و واضحی نیاز دارید.
